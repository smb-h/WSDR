
دانشگاه آزاد اسلامی واحد کرج
از ویکی‌پدیا، دانشنامهٔ آزاد
دانشگاه آزاد اسلامی واحد کرج دانشگاهی غیردولتی در کرج، استان البرز است. این واحد دانشگاه آزاد اسلامی در شمال شرقی گوهردشت و در دامنه کوه پایه‌های البرز قرار دارد.

حدود ۴۵ هزار دانشجو در دانشگاه آزاد اسلامی استان البرز مشغول به تحصیل می‌باشند که به‌طور میانگین روزانه ۵۰۰۰ دانشجو در مجتمع اصلی دانشگاه حضور دارند. ۷۰۰ عضو هیئت علمی و ۹۰۰ کارمند در بخش‌های مختلف دانشگاه به کار اشتغال دارند و نزدیک به ۸۰۰۰۰ دانشجو از این واحد دانش آموخته شده‌اند. حضور استادان برتر کشور، ایجاد مراکز پژوهشی و آزمایشگاه‌های تخصصی؛ این دانشگاه را جزو واحدهای برتر دانشگاه‌های آزاد اسلامی کشور قرار داده‌است. واحد کرج دارای رتبه جامع الف است. دانشگاه آزاد اسلامی استان البرز با دارا بودن ۴۵ هزار دانشجو و فضاهای مناسب آموزشی و پژوهشی، توانسته در نظام رتبه‌بندی سایماگو در بین دانشگاه های کشور رتبه ۴۳ و در بین واحدهای دانشگاه آزاد اسلامی رتبه سوم را کسب کند

پیشینه
دانشگاه آزاد اسلامی واحد کرج در سال ۱۳۶۳ با تلاش استادان و کارکنان خود و بدون کمک مالی از جانب نهادهای دولتی، تنها با تکیه بر شهریه‌های دانشجویان تأسیس شد و کار خود را با ۷ رشته تحصیلی و استفاده از ۲۵ مدرس حق‌التدریسی و ۵۰۰ دانشجو در باغی در سه راه عظیمیه (که اینک آموزشکده سما خواهران است) آغاز کرد.

رشته‌ها، گرایش ها و مقاطع تحصیلی
دانشگاه آزاد اسلامی استان البرز (واحد کرج، سما، نظرآباد و هشتگرد) دارای ۲۵۰ رشته و گرایش تحصیلی در مقاطع دکتری تخصصی، دکترای حرفه‌ای، کارشناسی ارشد، کارشناسی پیوسته و ناپیوسته و کاردانی پیوسته و ناپیوسته است.

رشته‌ - گرایش‌ها و مقاطع تحصیلی دانشگاه آزاد اسلامی واحد کرج:

دکتری تخصصی
زبان و ادبیات فارسی
زبان و ادبیات فارسی - ادبیات عرفانی
زبان و ادبیات عرب
زبان و ادبیات انگلیسی
آموزش زبان انگلیسی
روانشناسی عمومی
روانشناسی سلامت
مدیریت آموزشی
مدیریت آموزش عالی
حسابداری
مدیریت صنعتی – مالی
مالی – مهندس مالی
مدیریت ورزشی – مدیریت راهبردی در سازمان‌ها و رویدادهای ورزشی
مدیریت ورزشی – مدیریت بازاریابی و رسانه‌ها درورزش
فیزیولوژی ورزشی – فیزیولوژی ورزشی عصبی عضلانی
ریاضی کاربردی – تحقیق درعملیات
ریاضی کاربردی – آنالیز عددی
ریاضی – هندسه (توپولوژی)
ریاضی – آنالیز
ریاضی – جبر
میکروبیولوژی
شیمی – شیمی آلی
فیزیک
الهیات و معارف اسلامی – علوم قرآن و حدیث
الهیات و معارف اسلامی – فلسفه و کلام اسلامی
عرفان اسلامی و اندیشه‌های امام خمینی (ره)
مهندسی برق – قدرت
مهندسی کامپیوتر - سیستم‌های نرم افزاری
مهندسی متالورژی ومواد
معماری
زراعت
ژنتیک و به نژادی گیاهی
اصلاح نژاد دام
تغذیه دام
مهندسی اقتصاد کشاورزی – سیاست و توسعه کشاورزی
مهندسی اقتصاد کشاورزی – بازاریابی محصولات کشاورزی
مهندسی اقتصاد کشاورزی – اقتصاد منابع طبیعی ومحیط زیست
مدیریت منابع خاک
علوم و مهندسی باغبانی – فیزیولوژی تولید و پس از برداشت گیاهان باغبانی
فرآورده‌های چند سازه چوب
صنایع خمیر و کاغذ
انگل‌شناسی دامپزشکی
جراحی دامپزشکی (دستیاری)
بهداشت وبیماری‌های پرندگان
مامایی و بیماری‌های تولید مثل دام (دستیاری)
حقوق خصوصی
حقوق کیفری و جرم شناسی
حقوق بین‌الملل عمومی
روابط بین‌الملل
علوم سیاسی – اندیشه‌های سیاسی
علوم سیاسی – مسائل ایران
دکتری حرفه‌ای
دامپزشکی
کارشناسی ارشد
مهندسی عمران گرایش مهندسی و مدیریت ساخت
زبان و ادبیات فارسی
زبان و ادبیات عرب
زبان وادبیات انگلیسی
الهیات و معارف ادیان و عرفان
الهیات و معارف اسلامی علوم قران وحدیث
الهیات و معارف اسلامی فقه و مبانی حقوق اسلامی
عرفان اسلامی
الهیات و معارف اسلامی فلسفه و حکمت اسلامی
روانشناسی شخصیت
روابط بین‌الملل
علوم سیاسی
حقوق جزا و جرم شناسی
مدیرت صنعتی تولید
تربیت بدنی و علوم ورزشی فیزیولوژی ورزشی
تربیت بدنی و علوم ورزشی مدیریت ورزشی
تربیت بدنی و علوم ورزشی بیومکانیک ورزشی
تربیت بدنی و علوم ورزشی رفتار حرکتی
تربیت بدنی و علوم ورزشی حرکات اصلاحی و آسیب شناسی ورزشی
تربیت بدنی و علوم ورزشی روانشناسی ورزشی
ریاضی کاربردی تحقیق در عملیات
ریاضی کاربردی آنالیز عددی
فیزیک اتمی ومولکولی
فیزیک حالت جامد
شیمی شیمی کاربردی
شیمی شیمی تجزیه
شیمی شیمی معدنی
شیمی شیمی آلی
زیست شناسی میکروبیولوژی
زیست‌شناسی علوم جانوری گرایش زیست سلولی و تکوینی
م صنایع مدیریت سیستم و بهره وری
م مکانیک طراحی کاربردی
م مواد شناسایی و انتخاب مواد مهندسی
م کشاورزی علوم باغبانی گرایش بیوتکنولوژی و ژنتیک مولکولی محصولات باغبانی
م کشاورزی علوم و تکنولوژی بذر
م کشاورزی علوم باغبانی گرایش فیزیولوژی و اصلاح گیاهان دارویی ادویه‌ای و عطری
م کشاورزی علوم باغبانی گرایش فیزیولوژی و اصلاح درختان میوه
م کشاورزی علوم باغبانی گرایش فیزیولوژی و اصلاح سبزی‌ها
م کشاورزی علوم باغبانی گرایش فیزیولوژی و اصلاح گل و گیاهان زینتی
م کشاورزی علوم باغبانی گرایش فیزیولوژی و فناوری پس از برداشت محصولات باغبانی
م کشاورزی اقتصاد کشاورزی
م کشاورزی اصلاح نباتات
م کشاورزی زراعت کشاورزی
م کشاورزی علوم خاک گرایش شیمی و حاصلخیزی خاک
م کشاورزی علوم خاک گرایش پیدایش، رده بندی و ارزیابی خاک
م کشاورزی علوم خاک گرایش فیزیک و حفاظت خاک
م کشاورزی علوم خاک گرایش بیولوژی و بیوتکنولوژی خاک
م کشاورزی علوم دامی گرایش تغذیه دام
م کشاورزی علوم دامی گرایش اصلاح نژاد دام
م کشاورزی علوم دامی گرایش فیزیولوژی
م کشاورزی کشاورزی اکولوژیک
م منابع طبیعی صنایع چوب
م منابع طبیعی حفاظت و اصلاح چوب
م مکانیک خودرو
کارشناسی پیوسته
زبان شناسی
زبان و ادبیات فارسی
مترجمی زبان انگلیسی
زبان و ادبیات انگلیسی
زبان و ادبیات عرب
مترجمی زبان عربی
علوم قرآن و حدیث
فقه و مبانی حقوق اسلامی
فلسفه و کلام اسلامی
علوم ورزشی
مدیریت دولتی
مدیریت کسب و کار
مدیریت صنعتی
مدیریت مالی
مدیریت بازرگانی
حسابداری
روانشناسی
مشاوره
علوم تربیتی
علوم سیاسی
حقوق
علوم قضایی
ریاضیات و کاربردها
فیزیک
فیزیک مهندسی
زمین شناسی
شیمی کاربردی
میکروبیولوژی
پرستاری
مامایی
گیاه پزشکی
بهداشت مواد غذایی
علوم و مهندسی صنایع غذایی
علوم و مهندسی باغبانی
علوم و مهندسی خاک
مهندسی علوم دامی
مهندسی تولید و ژنتیک گیاهی
مهندسی صنایع چوب و فرآورده‌های سلولزی
مهندسی برق
مهندسی شیمی
مهندسی پلیمر
مهندسی نفت
مهندسی نقشه برداری
مهندسی معماری
مهندسی شهرسازی
مهندسی صنایع
مهندسی عمران
مهندسی مکانیک
مهندسی مواد و متالورژی
مهندسی کامپیوتر
مهندسی ورزش
کارشناسی ناپیوسته
آموزش‌ و پرورش ابتدایی
علوم آزمایشگاهی دامپزشکی
کاردانی ناپیوسته
آموزش و پرورش ابتدایی
کاردانی پیوسته
حسابداری
الکترونیک - الکترونیک عمومی
ساختمان - کارهای عمومی ساختمان
تاسیسات - تبرید
تاسیسات - تهویه مطبوع
متالوژی - ریخته گری
نرم افزار کامپیوتر
صنایع چوب و کاغذ - سازه های چوبی

امکانات آموزشی
کارگاه‌ها و آزمایشگاه‌ها
واحد کرج دارای ۱۴۰ باب کارگاه و آزمایشگاه پیشرفته مجهز به آخرین وسایل موجود است که به دانشجویان سرویس می‌دهد.

کتابخانه‌ها
دانشگاه آزاد اسلامی دارای یک کتابخانه مرکزی بزرگ در مجتمع دانشگاه و ۱۱ کتابخانه در دانشکده‌ها و آموزشکده‌ها است و مجموع کتاب‌های آن افزون بر ۲۰۳۰۰۰ جلد کتاب فارسی و لاتین است. همچنین ۱۱۰۹ عنوان مجله فارسی و لاتین و ۵۴۶۷ کتاب الکترونیکی و ۲۰ کیوسک اطلاع رسانی در این کتابخانه‌ها موجود است که دانشجویان با ارائه یک قطعه عکس ۴*۳، کارت دانشجویی، برگه انتخاب واحد و مبلغ ۵۰۰ تومان می‌توانند عضو کتابخانه شوند.

سایت رایانه‌ای
با بهره‌گیری از ۱۴۵۰ دستگاه رایانه بیشتر امور اداری، پژوهشی، آموزشی و دانشجویی دانشگاه به صورت رایانه‌ای انجام می‌شود و همچنین با تجهیز و راه اندازی ۲۸ سایت اینترنت و رایانه در دانشگاه، ارائه خدمات اینترنتی در سایت‌های دانشکده‌های کشاورزی و منابع طبیعی، علوم سیاسی، الهیات، دامپزشکی، ادبیات، فنی و علوم دایر بوده و دسترسی به شبکه جهانی اینترنت امکان‌پذیر است.

لابراتوارهای زبان انگلیسی و عربی
لابراتوار زبان انگلیسی و عربی واحد کرج در دانشکده‌های ادبیات و الهیات و ادبیات عرب با امکانات و تجهیزات آموزشی شامل چندین دستگاه ویدئو، تلویزیون، رایانه، صدها حلقه فیلم، به همراه چندین کابین و دستگاه کنترل مرکزی به دانشجویان رشته‌های زبان انگلیسی و ادبیات عرب در حال سرویس‌دهی می‌باشند.


فعالیت‌های فوق‌برنامه
از امور فوق‌برنامه واحد کرج می‌توان اعزام دانشجویان به اردوهای سیاحتی، زیارتی، اعزام دانشجویان به حج عمره، برگزاری مراسم جشن ازدواج دانشجویی، برگزاری مسابقات قرآن و عترت، احکام، نهج‌البلاغه، کتابخوانی، برگزاری مراسم ملی و مذهبی و برپایی نمایشگاه‌های هنری و... اشاره نمود که نهاد نمایندگی رهبری، دفتر فرهنگ اسلامی، روابط عمومی و بسیج دانشجویی در برگزاری آن‌ها همکاری دارند.

فعالیت‌های پژوهشی
انجمن‌های علمی، فرهنگی، هنری
دانشجویان برتر علمی و علاقه‌مند به پژوهش یا هنرمند می‌توانند اساسنامه انجمن‌های علمی، فرهنگی، هنری که از سوی کمیسیون مرکزی انجمن‌های علمی سازمان مرکزی تدوین و ابلاغ شده‌است را از مسئول امور دانشجویی دانشکده دریافت نمایند. در حال حاضر ۲۵ انجمن علمی، فرهنگی و ۲ تشکل سیاسی دانشجویی و استادان در واحد کرج در حال فعالیت می‌باشند.انجمنهای علمی بعضاً توسط خود دانشگاه از بدو امر و بعضاً توسط دانشجویان و پیگیری‌های آن‌ها تأسیس می‌شود.

نشریات دانشجویی واحد کرج
دانشجویان علاقه‌مند به انتشار نشریات علمی، فرهنگی و اجتماعی می‌توانند با دریافت دستورالعمل اجرایی نشریات دانشگاهی از امور دانشجویی دانشکده و مطالعه آن (فرم شماره ۲) تقاضای انتشار نشریه را تکمیل و طی آن مدیر مسئول و صاحب امتیاز را معرفی نمایند. پس ازبررسی‌های لازم درخواست نشریه در شورای فرهنگی دانشگاه طرح و در صورت تصویب، مجاز به انتشار آن به صورت هفته‌نامه، ماهنامه یا فصلنامه خواهند بود. در حال حاضر ۱۸ نشریه مصوب دانشجویی در واحد کرج منتشر می‌شود. که بیشتر این نشریه‌ها به صورت منظم چاپ می‌شوند و تعدادی هم بعد از چاپ یا توقیف شدند یا دیگر چاپ نشدند. به عنوان نمونه نشریه حقوقی " رهیار " که سر و صدای زیادی در دانشکده حقوق داشت و حواشی زیادی به دنبال داشت که فقط یک شماره از آن چاپ شد.

باشگاه پژوهشگران جوان
دانشجویانی می‌توانند در باشگاه پژوهشگران جوان عضو شوند که دارای رتبه بالای کنکور یا میانگین نمره بالا یا مقاله معتبر باشند. این انجمن در حوزه معاونت پژوهشی فعالیت می‌کند و اعضای آن می‌توانند از تسهیلات کاهش شهریه، شرکت در سمینارهای علمی، کمک هزینه پایان‌نامه و انجام طرح‌های پژوهشی با کمک مالی دانشگاه استفاده نمایند.

سمینارهای علمی
دانشجویان می‌توانند با هماهنگی انجمن‌های دانشجویی موجود در دانشکده‌ها یا گروه‌های آموزشی یا ارتباط با باشگاه پژوهشگران جوان نسبت به برگزاری سخنرانی‌های علمی، سمینارهای منطقه‌ای و کشوری اقدام نمایند. همچنین دانشجویان می‌توانند در تعدادی از سخنرانی‌هایی که گروه‌های آموزشی برگزار می‌نمایند شرکت کنند. این سمینارها با هماهنگی حوزه معاونت پژوهشی دانشگاه انجام می‌پذیرد.

تسهیلات رفاهی
حوزه معاونت دانشجویی واحد کرج یکی از فعال‌ترین واحدهای دانشگاهی در زمینه ایجاد تسهیلات رفاهی برای دانشجویان است. از جمله این تسهیلات می‌توان به ارائه غذاهای گرم و متنوع با قیمت مناسب به دانشجویان، ارائه خدمات بیمه حوادث دانشجویی با واریز مبلغ ۴۰۰۰ ریال، بررسی درخواست‌های انتقال دانشجویان شامل: تقاضای میهمان شدن یا انتقال دایم به سایر واحدهای دانشگاهی، گسترش ورزش در سطح دانشجویان از راه شناسایی و جذب دانشجویان علاقه‌مند به فعالیت‌های ورزشی و ایجاد برنامه‌های گوناگون ورزشی اعم از اردوهای ورزشی ـ تفریحی و برگزاری مسابقات داخلی، منطقه‌ای و کشوری، آموزش امور اداری به دانشجویان داوطلب و استفاده از کارایی آنان تحت عنوان کار دانشجویی، نظارت بر اجرای مقررات عمومی و آموزشی دانشگاه به منظور حفظ امنیت و آرامش لازم با برقراری کمیته انضباطی و برخورد با دانشجویان خاطی، صدور کارت المثنی برای دانشجویانی که به دلایلی کارت آنان مخدوش یا مفقود شده باشد، اشاره کرد.

مرکز مشاوره دانشجویی
به منظور رسیدگی به مشکلات شخصی، روحی و تحصیلی دانشجویان مرکز مشاوره دانشجویی واحد کرج با استفاده از استادان و کارشناسان روانشناسی و مددکاران اجتماعی همه‌روزه در درمانگاه سیدالشهدا دانشگاه آماده سرویس‌دهی به دانشجویان است.

وام دانشجویی
به منظور ایجاد تسهیلات برای دانشجویانی که توانایی مالی کمتری دارند حوزه معاونت دانشجویی به سه طریق وام دانشجویی به دانشجویان واجد شرایط پرداخت می‌نماید. وام کوتاه مدت که بازپرداخت آن در طول ترم است. وام میان مدت که بازپرداخت آن یک ساله‌است و وام بلندمدت که بازپرداخت آن تا پایان دوره تحصیلات است. دانشجویان واجد شرایط می‌توانند با مراجعه به اداره خدمات دانشجویی دانشکده در موعد مقرر نسبت به تکمیل فرم‌های مربوطه اقدام نمایند. همچنین وام ازدواج دانشجویی نیز به دانشجویانی که در حین تحصیل ازدواج می‌کنند با بازپرداخت یک ساله از طریق امور دانشجویی پرداخت می‌شود.

درمانگاه سیدالشهدا
درمانگاه سیدالشهدا وابسته به دانشگاه آزاد اسلامی واحد کرج با دارا بودن ۱۷ پزشک متخصص و عمومی به‌طور شبانه روزی آماده سرویس دهی به دانشجویان، استادن و کارکنان دانشگاه همچنین اقشار مختلف مردم کرج است. این درمانگاه شامل بخش‌های عمومی، آزمایشگاه، فیزیوتراپی، بخش‌های تخصصی زنان و زایمان، کودکان، ارتوپدی، جراحی عمومی، قلب و عروق، دندانپزشکی، پوست، داخلی و غدد، مامایی و بهداشت مادران، همچنین مرکز مشاوره و داروخانه است که در آینده نزدیک با ساخت پروژه بیمارستانی این درمانگاه مجهز به بیمارستان بزرگی تبدیل خواهد شد.

اتوبوس‌های رایگان داخل مجتمع
با توجه به وسعت مجتمع دانشگاهی (۴۷ هکتار) جهت جابجایی دانشجویان اتوبوس‌های دانشگاه به صورت رایگان از ساعت ۷ صبح تا ۱۹ در داخل مجتمع در حال جابجایی دانشجویان هستند. ایجاد باجه‌های تلفن در داخل مجتمع، هماهنگی با سازمان اتوبوس رانی و تاکسیرانی کرج جهت ایجاد خط مترو به دانشگاه از دیگر اقدامات دانشگاه جهت آمد و شد و ارتباط سریع تر و بهتر دانشجویان است.

تور مجازی دانشگاه آزاد اسلامی واحد کرج
تور مجازی دانشگاه آزاد اسلامی واحد کرج با ۸۵ موقعیت مکانی جهت آشنایی دانشجویان و کاربران با امکانات دانشگاه آزاد اسلامی واحد کرج راه اندازی گردیده و هم‌اکنون در سایت دانشگاه قابل مشاهده است. مجری تور مجازی دانشگاه آزاد شرکت تور ساز است که شما می‌توانید از طریق لینک زیر وارد تور مجازی دانشگاه آزاد کرج شوید. https://web.archive.org/web/20121228005928/http://kiau.ac.ir/vt/virtualtour.html

مدارس سما وابسته به دانشگاه
با صدور مجوز تأسیس مدارس غیرانتفاعی وابسته به دانشگاه آزاد اسلامی از طرف وزارت آموزش و پرورش و ابلاغ این مجوز به واحدهای دانشگاه، واحد کرج شروع به تکمیل و دایر نمودن این مدارس نمود. در حال حاضر مدارس سما وابسته به دانشگاه آزاد اسلامی واحدکرج در سه مقطع دبستان، راهنمایی و دبیرستان و پیش‌دانشگاهی دخترانه و پسرانه با بیش از ۵۰۰ دانش‌آموز در حال فعالیت است.

اماکن فرهنگی، ورزشی و رفاهی
سالن‌های اجتماعات
در حال حاضر ۸ باب سالن اجتماعات و ۱ آمفی تئاتر در واحد قابل بهره‌برداری است که سالن اجتماعات بزرگ مجلل و مجهز دکتر جاسبی با گنجایش ۸۰۰ نفر با امکانات صوتی و تصویری بسیار پیشرفته آماده برگزاری همایش‌های و مراسم مختلف فرهنگی و پژوهشی است، همچنین سالن اجتماعات شهید باهنر با گنجایش ۱۵۰ نفر، سالن اجتماعات شهید فهمیده دانشکده کشاورزی و منابع طبیعی با گنجایش ۲۰۰ نفر، سالن اجتماعات آموزشکده عالی سما با گنجایش ۲۰۰ نفر، سالن شهید مطهری دانشکده دامپزشکی با گنجایش ۲۰۰ نفر از دیگر سالن‌های مجهز دانشگاه است.

سالن‌های غذاخوری و بوفه‌ها
در حال حاضر ۱۱ سالن غذاخوری و ۷ بوفه در درون و بیرون این مجتمع دانشگاهی و کلینیک‌های این واحد مخصوص استادان و دانشجویان همه روزه غذای گرم را با کیفیت خوب و بسیار ارزان ارائه می‌دهند که دانشجویان می‌توانند با تهیه فیش هفتگی از این امکانات استفاده نمایند.

آلاچیق و پارک جنگلی
این دانشگاه دارای تعداد بسیاری آلاچیق و یک پارک جنگلی کوچک است که محل تجمع دانشجویان برای گپ و گفت و وقت گذرانی به ویژه در ماه‌های گرم سال است.

امکانات ورزشی
زمین فوتبال چمن بسیار مناسب دانشگاه، ۹ مجموعه ورزشی سرپوشیده و مجموعه‌های ورزشی روباز، آماده سرویس دهی به دانشجویان است.

منابع
سایت دانشگاه آزاد اسلامی واحد کرج

پیوند به بیرون
سایت دانشگاه آزاد اسلامی واحد کرج